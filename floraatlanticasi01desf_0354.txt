326 OCTANDRIA MONOGYNrA.

LAWSONIA inermis et spinosa Lin. eadem species certo , quae junior
inermis , vetusta vero spinescit ramis induratis. Poutaletsje Hort. Malab. 4.
t. 57. a Linnaeo allata ad genus aliud pertinet3 huic stamina quatuor et

corolla monopetala.

FRUTEX Ligustrum similitudine referens, 2 ——— 4 metr. ‚ erectus ‚ ramo-
sissimus ς ramis patentibus ‚ oppositis·7 cortice griseo.Folia glabra , elliptica ‚
opposita , integerrima 7 brevissime petiolata ‚ utrinque attenuata , 9 —— 1 1
millimetr. lata , 18——23 longa. Flores numerosi ‚ paniculati , terminales.
Calyx- persistens , quadripartitus ς laciniis ovatis. Corolla alba ‚ tetrapetala3

petalis alternis, patentibus. Stamina 8 ‚ corolla duplo longiora, recep-
taculo inserta, per paria approximata. Stylus 1 , acutus. Capsula rotunda,
Pisi magnitudine ‚ quadrilocularis ‚ quadrivalvis ‚ polysperma. Semina
parva, rufescentia , angulosa. Floret AEstate. Loca humida et umbrosa

amat. Flores odorem gravissimum late spargunt.

EST Cyprus antiquorum. Folia primo Vere colligunt Mauri ‚ aeri libero
exponunt et exsiccata conterunt. Maximi usus sunt pro ornamento.
Aqua diluta et in cataplasmatis formam parata et apposita , quinque ad sex
horarum intervallo ‚ cutim colore croceo tingunt qui per duos circiter
menses durat. Mulieres ultimas pedum et manuum phalanges eodem arti-
ficio fucant ‚ nec abstinent nisi amissis morte maritis aut parentibus. Tin-
guntur infantes ab ortu usque ad nonum vel decimum aetatis annum. Color
unguibus et cuti ita fortiter inhaeret ut etiarn in momiis antiquissimis
non raro servetur. Dorsum , crines ‚ crura aequorum inficiunt. Folia
in plagis recentibus imponunt ut agglutinentur , in tumoribus ut resol-

vantur.

COLlTUR Cyprus in hortis per totam Barbariam et praesertim circa
urbes Moustagan et Moustaganin in regno Algeriensi. 1ss

CHLORA.

CALYX octo ad duodecimpartitus. Corolla patens „ octo ad duo-
decimpartita. Capsula supera7 bivalvis 7 polysperma ; valvis intus
reflexis.

